11. 6, ra] Elegp on a Parrot.

Tityrus et fruges Aeneiaque arma legentur,
’ Roma triumphati dum caput orbis erit.
Donec erunt ignes arcusque Cupidinis arma,
Discentur numeri, culte Tibulle, tui.
Gallus et Hesperiis et Gallus notus Eois,
Et sua cum Gallo nota Lycoris erit.
Ergo cum silices, cum dens patientis aratri
Depereant aevo, carmina morte carent.
Cedant carminibus reges regumque triumphi,
Cedat et auriferi ripa benigna Tagi.
Vilia miretur vulgus: mihi flavus Apollo 35
Pocula Castalia plena ministret aqua, ,
. Sustineamque coma metuentem frigora myrtum:
Atque ita sollicito multus amante legar.
Pascitur in vivis Livor3 post fata quiescit,
Cum suus ex merito quemque tuetur honos.
Ergo etiam cum me supremus adederit ignis,
Vivam, parsque mei multa superstes erit.

2. Elegy on a Parrot (ii. 6).

PSITTACUS‚ eois imitatrix ales ab Indis,

Occidit! exsequias ite frequenter, aves.
Ite, piae volucres, et plangite pectora pinniS,
Et rigido teneras ungue notate genas.
Horrida pro maestis lanietur pluma capilliS, ς
Pro longa resonent carmina vestra tuba.
Quod scelus ³Ismarii quereris, Philomela, tyranni,
Expleta est annis ista querella suis.
Alitis in rarae miserum devertere funus:
Magna sed antiqui causa· doloris Itys.
OmneS, quae liquido libratis in altre cursus,
Tu tamen ante alios, turtur amice, dole.¹

 

