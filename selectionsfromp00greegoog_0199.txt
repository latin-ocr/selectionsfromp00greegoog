182 Shurter Pocms [Tum

Fama, parentales, si vos mea contigit, umbrae
Et suntin Stygio crimina nostra forn,
Scite, precor, causam—nec ros mihi fallere fas est-
Errorem jussae, non scelus, esse fugae. 90
Manibus hoc satis est: ad vos, studiosa, revertor,
Pectora, qui vitae quaeritis acta meae.
Jam mihi canities pulsis melioribus annis
Venerat, antiquas miscueratque comas,
Postque meos ortus Pisaea vinctus oliva
Abstulerat decies praemia victor equus,
Cum maris Euxini positos ad laeva Tomitas
Quaerere me laesi principis ira jubet.
Causa meae cunctis nimium quoque nota ruinae
Indicio non est testificanda meo. 100
Quid referam comitumque nefas famulosque nocentes?
Ipsa multa tuli non leviora fuga.
Indignata malis mens est succumbere, seque
Praestitit invictam viribus usa suis.
Oblitusque mei ductaeque per otia vitae,
Insolita cepi temporis arma manu.
Totque tuli casus pelagoque terraque, quot inter
Occultum stellae conspicuumque polum.
Tacta mihi tandem longis erroribus acto
Juncta pharetratis Sarmatis ora Getis. 110
Hic ego finitimis quamvis circumsoner armis,
Tristia, quo possum, carmine fata levo. ⁵
Quod quamvis nemo est, cujus referatur ad aures,
Sic tamen absumo decipioque diem.
Ergo quod vivo, durisque laboribus obsto, ¹15·
Nec me sollicitae taedia lucis habent,
Gratia, Musa, tibi3 nam tu solacia praebes,
Tu curae requies, tu medicina venis3
Tu dux et comes es; tu nos abducis ab Histro,
In medioque mihi das Helicone locum.

 

