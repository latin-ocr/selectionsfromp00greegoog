46 Perseus aad Andromeda. [Munus

occupat aversum, neu saeva retorqueat ora,
squamigeris avidos figit cervicibus ungues:

sic celer immisso praeceps per inane volatu

terga ferae pressit, dextroque frementis in armo
Inachides serrum curvo tenus abdidit hamo. 720
vulnere laesa gravi, modo se sublimis in auras
attollit, modo subdit aquis, modo more ferocis

versat apri, quem turba canum circumsona terret.

ille avidos morsus velocibus effugit alis3

quaque patent, nunc terga cavis super obsita conchis,
nunc laterum costas, nunc qua tenuissima cauda
desinit in piscem, falcato verberat ense.

belua puniceo mixtos eum sanguine fluctus

ore vomit: maduere graves aspergine pennae.

Nec bibulis ultra Perseus talaribus ausus 730
credere, conspexit scopulum, qui vertice summo
stantibus exstat aquis, operitur ab aequore moto.

’ nixus eo, rupisque tenens juga prima, sinistra

ter quater exegit repetita per ilia ferrum.

litora cum plausu clamor superasque deorum 735
implevere domos. Gaudent, generumque salutant,
auxiliumque domus servatoremque fatentur

Cassiope Cepheusque pater. Resoluta catenis

incedit virgo, pretiumque et causa laboris. Δ ’

Ipse manus hausta victrices abluit undat 740
anguiferumque caput dura ne laedat arena,
mollit humum foliis, natasque sub aequore virgas
sternit, et imponit Phorcynidos ora Medusae.
virga recens bibulaque etiamnum viva medulla
vim rapuit monstri, tactuque induruit hujus, 745
percepitque novum ramis et fronde rigorem.
at pelagi nymphae sactum mirabile temptant
pluribus in virgis, et idem contingere gaudent,
seminaque exiliis iterant jactata per undas.

 

