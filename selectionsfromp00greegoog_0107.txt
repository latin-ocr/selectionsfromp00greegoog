90 Philemon and Baucrlr. [Morsu.

candidus in medio favus est. Super omnia vultus
accessere boni, nec iners pauperque voluntas.-

Interea totiens haustum cratera repleri
sponte sua, per seque vident succrescere vina· 680
attoniti novitate pavent, manibusque supinis
concipiunt Baucisque preces timidusque Philemon,
et veniam dapibus nullisque paratibus orant.

Unicus amorerat, minimae custodia villae,
quem dis hospitibus domini mactare parabant. 685
ille celer penna tardos aetate fatigat,
eluditque diu, tandemque est visus ad ipsos
confugisse deos. Superi vetuere necari:
‘Di’ que ‘sumus meritasque luet vicinia poenas
impia' dixerunt; ‘vobis immunibus hujus ’ 690
esse mali dabiturz modo vestra relinquite tecta,
ac nostros comitate gradus, etin ardua montis
ite simul.’ Parent ambo, baculisque levati
nituntur longo vestigia ponere clivo.

Tantum aberant summo, quantum semel ire sagitta
missa potest ε. flexere oculos, et mersa palude
cetera prospiciunt, tantum sua tecta manere.
dumque ea mirantur, dum deflent fata suorum,
illa vetus, dominis etiam casa parva duobus
vertitur-in templum ; furcas subiere columnae3 γοα
stramina flavescunt, aurataque tecta videntur,
caelataeque fores, adopertaque marmore tellus.

Talia tum placido Saturnius edidit ore:
‘ Dicite, juste senex, et semina conjuge justo
digna, quid optetis! Cum Baucide pauca locutus,
judicium superis aperit commune Philemon: .
. ‘Esse sacerdotes, delubraque vestra tueri
poscimus; et quoniam concordes egimus annos,
auferat hora duos eadem, nec conjugis umquam
busta meae videam, neu sim tumulandus ab illa) 7¹⁰

 

