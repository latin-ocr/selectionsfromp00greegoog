⁴ 78 Tae Flr'ght os Daedalus. [Manu.

altius egit iter. Rapidi vicinia solis 225

mollit odoratas, pennarum vincula, ceras·

tabuerant cerae: nudos quatit ille lacertOS,

remigioque carens non ullas percipit auras.

oraque caerulea patrium clamantia nomen

excipiuntur aqua, quae nomen traxit abillo. 230

at pater infelix, nec jam pater, ‘Icare,’ dixit,

‘Icare,’ dixit '‘ubi es? qua te regione requiram?’

‘Icare’ dicebat, pennas aspexit in undis:

devovitque suas arteS, corpusque sepulchro

condidit, et tellus a nomine dicta sepulti. 255
Hunc-miseri tumulo ponentem corpora nati

garrula limoso prospexit ab elice perdix,

et plausit pennis, testataque gaudia cantu est:

unica tunc volucris, nec visa prioribus annis,

factaque nuper avis, longum tibi, Daedale, crimen. 240

namque huic tradiderat, satorum ignara, docendam .

progeniem germana suam, natalibus actis

bis puerum senis, animi ad praecepta capacis.

ille etiam medio spinas in pisce notatas

traxit in exemplum, ferroque incidit acuto , 245
perpetuos dentes, et serrae repperit usum 3

primus et ex uno duo ferrea bracchia nodo

vinxit, ut aequali spatio distantibus illis .

altera pars staret, pars altera duceret orbem.
Daedalus invidit, sacraque ex arce Minervae 250
praecipitem misit, lapsum mentitus ; at illum

quae favet ingeniis, excepit Pallas, avemque

reddidit, et medio velavit in aere pennis.

sed vigor ingenii quondam velocis in alas

inque pedes abiit 3 nornen quod et ante, remansit. 255
non tamen haec alte volucris sua corpora tollit,

nec facit in ramis altoque cacumine nidos:

propter humum volitat, ponitque in sepibus ova, Ἰ
antiquique memor metuit sublimia casus.

 

