vn. a8o.] Tha Magio Cauldron.

aeneaque invergens tepidi carchesia lactis,

verba simul ludit, terrenaque numina civit,

umbrarumque rogat rapta cum conjuge regem, ,

ne properent artus anima. fraudare senili. ’ ²50
Qos‘ubi placavit, precibusque et murmure longo, ’

Aesonis effoetum proferri corpus ad auras

jussit, etin plenos resolutum carmine somnos,

exanimi similem stratis porrexit in herbis.

hinc procul Aesoniden, procul hinc jubet ire ministros

et monet arcanis oculos removere profanos.

”diffugiunt jussi3 passis Medea capillis,

bacchantum ritu, flagrantes circuit aras:

multifidasque faces in fossa sanguinis atra

tinguit, et intinctas geminis accendit in aris3 260

terque senem flamma, ter aqua, ter sulfure lustrat.
Interea validum posito medicamen aiino

servet, et exsultat spumisque tumentibus albet.

illic Haemonia radices valle resectas

seminaque floresque et sucos incoquit acres.

adicit extremo lapides Oriente petitos,

et quas Oceani refluum mare lavit arenas.

addit et exceptas luna pernocte pruinas,

et strigis infames ipsis cum carnibus alas,

inque virum soliti vultus mutare ferinos

ambigui prosecta lupi; nec defuit illic

squamea Cinyphii tenuis membrana chelydri,

vivacisque jecur cervi, quibus insuper addit

ora caputque novem cornicis saecula passae.
His et mille aliis postquam sine nomine rebus

propositum instruxit remorari Tartara munus,

arenti ramo jampridem mitis olivae

omnia confudit, summisque immiscuit ima.

ecce vetus calido versatus stipes aeno

fit viridis primo, nec longo tempore frondes

 

