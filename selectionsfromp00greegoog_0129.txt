112 Tae Ckz'ess at Troy. [Massia

attulit in patriam, conjurataeque sequuntur
mille rates, gentisque simul commune Pelasgae.
nec dilata foret vindicta, nisi aequora saevi
invia fecissent venti, Boeotaque tellu's
Aulide piscosa puppes tenuisset ituras. 10
Hic patrio de more Jovi cum sacra parassent,
ut vetus accensis incanduit ignibus ara,
serpere caeruleum Danai videre draconem
in platanum, coeptis quae stabat proxima sacris.
nidus erat volucrum bis quattuor arbore summa, 15
quas simul et matrem circum sua damna volantem
corripuit serpens, avidaque abscondidit alvo.
obstupuere omnes. At veri providus augur
Thestorides ‘Vincemus' ait, ‘gaudete‚ Pelasgi:
Troja cadet3 sed erit nostri mora longa laboris 3’ 20
atque novem volucres in belli digerit annos.
ille, ut erat, virides amplexus in arbore ramos
fit lapiS, et superat serpentis imagine saxum.
Permanet Aoniis Nereus violentus in undis,
bellaque non transfert3 et sunt, qui parcere Trojae ²5
Neptunum credant, quia moenia fecerat urbi.
at non Thestorides: nec enim nescitve tacetve,
sanguine virgineo placandam virginis iram
esse deae. Postquam pietatem publica causa,
rexque patrem vicit, castumque datura cruorem 30
flentibus ante aram stetit Iphigenia ministris
victa dea est, nubemque oculis objecit, et inter
officium turbamque sacri vocesque precantum
subposita fertur mutasse Mycenida cerva.
ergo ubi, qua decuit, lenita est caede Diana, 35
et pariter Phoebes, pariter maris ira recessit3
accipiunt ventos a tergo mille carinae,
multaque perpessae Phrygia potiuntur arena.
Orbe locus medio est inter terrasque fretumque

 

