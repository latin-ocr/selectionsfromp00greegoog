76 The Fligkt ff Doedalus. lateran.

destinat hunc Minos thalamis removere pudorem,
multiplicique domo caecisque includere tectis.

Daedalus ingenio fabrae celeberrimus artis
ponit opuS, turbatque notas, et lumina flexum 160
ducit in errorem variarum ambage viarum.
non secus ac liquidus Phrygiis Maendros in arvis
ludit, et ambiguo lapsu refluitque fluitque,
occurrensque sibi venturas aspicit undas,
et nunc ad sontes, nunc ad mare versus apertum 163
incertas exercet aquas: ita Daedalus implet
innumeras errore vias3 vixque ipse reverti
ad limen potuit, tanta est fallacia tecti.

Quo postquam geminam tauri juvenisque figuram
clausit, et Actaeo bis pastum sanguine monstrum 170
tertia sors annis domuit repetita novenis;
utque ope virginea nullis iterata priorum
janua difficilis filo est inventa relecto,
protinus Aegides rapta Minoide Diam
vela dedit, comitemque suam crudelis in illo 175
litore destituit. Desertae et multa querenti
amplexus et opem Liber tulit, utque perenni
sidere clara soret, sumptam de fronte coronam
immisit caelo. Tenues volat illa per auras3
dumque volat, gemmae nitidos vertuntur in ignes, 180
consistuntque loco, specie remanente coronae,
qui medius Nixique genu est, Anguemque tenentis,

Daedalus interea Creten longumque perosus
exsilium, tactusque loci natalis amore,
clausus erat pelago· ‘Terras licet’ inquit ‘et undas
obstruat, at caelum certe patet: ibimus illac.
omnia possideat, non possidet aera Minos!
dixit; et ignotas animum dimittit in arteS,
naturamque novat: narn ponit in ordine pennas,

a minima coeptas, longam breviore sequenti, ¹9⁰

 

