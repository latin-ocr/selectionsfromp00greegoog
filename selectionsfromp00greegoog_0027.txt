10 1. The Creation and the Flood. [Marxu.

filius ante diem patrios inquirit in annos·
victa jacet pietas3 et virgo caede madentes,
ultima caelestum, terras Astraea reliquit.
neve sore't terris securior arduus aether,
affectasse ferunt regnum caeleste Gigantas,
altaque congestos struxisse ad sidera montes.

Tum pater omnipotens misso perfregit Olympum
fulmine, et excussit subjecto Pelion Ossae. 155
obruta mole sua curn corpora dira jacerent,
perfusam multo natorum sanguine Terram
inmaduisse serunt calidumque animasse cruorem,
et, ne nulla suae stirpis monumenta manerent,
in faciem vertisse hominum3 sed et illa propago 160
contemptrix superum saevaeque avidissima caedis
ct violenta fuit3 scires e sanguine natos.

Quae pater ut summa vidit Saturnius arce,
ingemit; et, sacto nondum vulgata recenti,
foeda Lycaoniae referens convivia mensae,
ingentes animo et dignas Jove concipit iras,
conciliumque vocat; tenuit mora nulla vocatos.
est via sublimis, caelo manifesta sereno:

Lactea nornen babet, candore notabilis ipso. ι
hac iter est superis ad magni tecta Tonantis
regalemque domum3 dextra laevaque deorum
atria nobilium valvis celebrantur apertis.

plebs habitat diversa locis3 a fronte potentes
caelicolae clarique suos posuere penates.

hic locus est, quem, si verbis audacia detur, ’
haud timeam magni dixisse Palatia caeli.

Ergo ubi marmoreo superi sedere recessu,
celsior ipse loco sceptroque innixus eburno
terrificam capitis concussit terque quaterque
caesariem, cum qua terram, mare, sidera movit.
talibus inde modis ora indignantia solvit:

 

