62 The Son: of Niobe are slain. [Mem

. Adjectura preces erat his Latona relatis: .

’ Desine Phoebus ait; poenae mora longa querella est.
dixit idem Phoebe3 celerique per aera lapsu
contigerant tecti Cadmeida nubibus arcem. '
planus erat lateque patens prope moenia campus,
adsiduis pulsatus equis, ubi turba rotarum

duraque mollierat subjectas ungula glebas. 220

Pars ibi de septem genitis Amphione fortes
conscendunt in equos, Tyrioque rubentia suco
terga premunt, auroque graves moderantur habenas:
equibus Ismenos, qui matri sarcina quondam
prima suae suerat, dum certum flectit in orbem ²25
quadrupedis cursus, spumantiaque ora coercet, ’
Ez'mz‘lu'l conclamat, medioque in pectore lixa
tela gerit, frenisque manu moriente remissis,
in latus a dextro paulatim defluit armo.

Proximus, audito sonitu per inane pharetrae, 230
srena dabat Sipylus: veluti cum praescius, imbris
nube fugit visa, pendentiaque undique rector
carbasa deducit, ne qua levis effluat aura.
frena dabat: dantem non evitabile telum
consequitur: summaque tremens cervice sagitta· ²33
haesit, et exstabat nudum de gutture ferrum.
ille, ut erat pronus, per crura admissa jubasque
volvitur, et calido tellurem sanguine foedat.

Phaedimus infelix et aviti nominis heres

Tantalus, ut solito finem imposuere labori, 240
transierant ad opus nitidae juvenile palaestrae:

et jam contulerant arto luctantia nexu

pectora pectoribus3 cum tento concita nervo,

sicut erant juncti, trajecit utrumque sagitta.

ingemuere simul: simul incurvata dolore 245
membra solo posuere: simul suprema jacentes

lumina versarunt: animam simul exhalarunt.

 

