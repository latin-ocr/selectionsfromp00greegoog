rx. aa] Tae Poaonea' sam messus. 93

flemus?’ aitz ‘pellex lacrimis laetabitur istis.

quae quoniam adveniet, properandum, aliquidque no-
vandum est, 145

dum licet, et nondum thalamos tenet altera nostros.

conquerar, an sileam? repetam Calydona, morernei

excedam tectis? an, si nihil amplius, obstem?

quidsi me, Meleagre‚ 'tuam memor esse sororem

forte paro facinus, quantumque injuria possit 150

. femineusque dolor, jugulata pellice testor?’

Incursus animus varios habet: omnibus illis
praetulit imbutam Nesseo sanguine vestem
mittere, quae vires desecto reddat amori.
ignaroque Lichae, quid tradat nescia, luctus 155
ipsa suos tradit, blandisque miserrima verbis,
dona det illa viro, mandat Capit inscius heros
induiturque humeris Lernaeae virus echidnae.

Tura dabat primis et verba precantia flammis,
vinaque marmoreas patera fundebat in aras: 160
incaluit vis illa mali, resolutaque flammis
Herculeos abiit late diffusa per artus.
dum potuit, solita gemitum virtute repressit3
victa malis postquam est patientia, reppulit araS,
implevitque suis nemorosum vocibus Oeten. 163
nec mora, letiferam conatur scindere vestem:
qua trahitur, trahit illa cutem, foedumque relatu,
aut haeret membris frustra temptata revelli,
aut laceros artus et grandia detegit ossa.
ipse cruor, gelido ceu quondam lamina candens 170
tincta lacu, stridit, coquiturque ardente veneno.

Nec modus est: sorbent avidae praecordia flammae,
caeruleusque fluit toto de corpore sudor,
ambustique sonant nervi, caecaque medullis
tabe liquefactis tendens ad sidera palmas, 175
‘Cladibus’ exclamat, ⁴ Saturnia, pascere nostris:

 

