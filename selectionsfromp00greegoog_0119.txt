102 The Song eff Orpheus. [Mareu.

tristia si spatium ponendi fata dedissent.
qua licet, aeternus tamen es; quotiensque repellit
ver hiemem, Piscique Aries succedit aquoso, 1⁶5
tu totiens oreris, viridique in cespite flores.
te meus ante omnes genitor dilexit, et orbe
in medio positi caruerunt praeside Delphi,
dum deus Eurotan immunitamque frequentat
Sparten: nec citharae, nec sunt in honore sagittae. 170
inmemor ipse sui non retia ferre recusat, '
non tenuisse canes, non per juga montis iniqui
isse comes3 longaque alit assuetudine flammas.
‘Jamque fere medius Titan venientis et actae
noctis erat, spatioque pari distabat utrimque: 175
corpora veste levant, et suco pinguis olivi
splendescunt, latique ineunt certamina disci.
‘Quem prius aerias libratum Phoebus in auras
misit, et oppositas disjecit pondere nubes.
recidit in solidam longo post tempore terram 180
pondus, et exhibuit junctam cum viribus artem.
protinus imprudens actusque cupidine ludi
tollere Taenarides orbem properabat; at illum
dura repercussum subjecit in aera tellus
in vultus, Hyacinthe, tuos. Expalluit aeque 185
quam puer ipse deus3 collapsosque excipit artus,
et modo te refovet, modo'tristia vulnera siccat,
nunc animam admotis fugientem sustinet herbis.
‘Nil prosunt artes: erat immedicabile vulnus.
ut si quis violas riguove papaver in horto,
liliaque infringat fulvis haerentia virgis,
marcida demittant subito caput illa gravatum,

· nec se sustineant, spectentque cacumine terrama

sic vultus moriens jacet, et desecta vigore
ipsa sibi est oneri cervix humeroque recumbit.
‘³‘ Laberis, Oebalide, prima fraudate juventa, .

 

