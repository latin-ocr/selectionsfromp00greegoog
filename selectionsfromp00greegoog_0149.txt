132 The Tale (ff Galatea. [Martii.

senserunt undae. Latitans ego rupe, meique
Acidis in gremio residens, procul auribus hausi
talia dicta meis, auditaque mente notavi:

⁶ Candidior solio nivei, Galatea, ligustri,
floridior pratis, longa procerior eln0‚
splendidior vitro, tenero lascivior haedo,
levior adsiduo detritis aequore conchis
solibus hibernis, aestiva gratior umbra,
nobilior pomis, platano conspectior alta,
lucidior glacie, matura dulcior uva,
mollior et cygni plumis et lacte coacto,
et, si non fugias, riguo formosior horto t -—-
saevior indomitis eadem Galatea juvencis,
durior annosa quercu, fallacior undis,
lentior et salicis virgis et vitibus albis,
his immobilior scopulis, violentior amne,

. laudato pavone superbior, acrior igni,
” asperior tribulis, foeta truculentior ursa,
surdior aequoribus, calcato immitior hydr0,
et (quod praecipue vellem tibi demere possem) 805
non tantum cervo claris latratibus act0‚
verum etiam ventis volucrique fugacior aura!

‘ At, bene si noris, pigeat fugisse3 morasque
ipsa tuas damnes, et me retinere labores.
sunt mihi, pars montis, vivo pendentia saxo 810
antra, quibus nec sol medio sentitur in aestu,
nec sentitur hiemps3 sunt poma gravantia ramos3
sunt auro similes longis in vitibus uvae;

sunt et purpureae t tibi et has servamus, et illas,
ipsa tuis manibus silvestri nala sub umbra 81 ς

mollia fraga leges, ipsa autumnalia corna,
prunaque, non solum nigro liventia suco,

verum etiam generosa novasque imitantia ceras.
nec tibi castaneae me conjuge, nec tibi deerunt

 

