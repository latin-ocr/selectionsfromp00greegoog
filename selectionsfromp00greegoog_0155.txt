138 Τ lte Wisdom of King Numa. [Mar-An.

et quodcumque latet3 primusque animalia mensis
arguit imponi. Primus quoque talibus ora
docta quidem solvit, sed non et credita, verbis:

⁶ Parcite, mortales, dapibus temerare nefandis 75
corpora! Sunt fruges, sunt deducentia ramos
pondere poma suo, tumidaeque in vitibus uvae;
sunt herbae dulces, sunt quae mitescere flamma
mollirique queant; nec vobis lacteus humor
eripitur, nec mella thymi redolentia flore. ’ 80
prodiga divitias alimentaque mitia'tellus
suggerit, atque epulas sine caede et sanguine praebet.
carne ferae sedant jejunia, nec tamen omnes: '
quippe equus et pecudes armentaque gramine vivunt;
atquibus ingenium est inmansuetumque ferumque, 85
Armeniaeque tigres iracundique leones
cumque lupis ursi, dapibus curn sanguine gaudent.

‘ Heu quantum scelus est in viscera viscera condi,
congestoque avidum pinguescere corpore corpus,
alteriusque animantem animantis vivere leto! 90

‘Scilicet in¹ tantis opibus, quas optima matrum
Terra parit, nil te nisi tristia mandere saevo
vulnera dente juvat, rictusque referre Cyclopum?
nec, nisi perdideris alium, placare voracis
et male morati poteris jejunia ventris? 93

‘At vetus illa aetas, cui fecimus aurea nomen,
fetibus arboreis et quas humus educat herbis
fortunata fuit, nec polluit ora cruore.
tunc et aves tutae movere per aera pennaS,
et lepus inpavidus mediis erravit in herbis, 100
nec sua credulitas piscem suspenderat ham03
cuncta sine insidiis nullamque timentia fraudem
plenaque pacis erant. Postquam non utilis auctor
victibus invidit, quisquis fuit ille, priorum,
corporeasque dapes avidam demersit in alvum, ις»

 

