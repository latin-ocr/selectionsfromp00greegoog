V111·4¹5·] Tae Wr'ld Boar at Bay. 83

fixa sub aure feri summum destringit arundo
corpus, et exiguo rubefecit sanguine saetas.
nec tamen illa sui successu laetior ictus,
quarn Meleagros erat. Primus vidisse putatur, 385
et primus sociis visum ostendisse cruorem,
et ‘Meritum' dixisse ‘ seres virtutis honorem?
erubuere viri, seque exhortantur, et addunt
cum clamore animos, jaciuntque sine ordine tela:
turba nocet jactis, et quos petit, impedit ictus. 390
Ecce furens contra sua fata bipennifer Arcas '
‘ Discite, femineis quid tela virilia praestent,
Ο juvenes, operique meo concedite' dixit3
‘ipsa suis iicet hunc Latonia protegat armis,
invita tamen hunc perimet mea dextra Diana.’ 395
talia magniloquo tumidus memoraverat ore, ·
ancipitemque manu tollens utraque securim
institerat digitis, primos suspensus in artus.
‚occupat audentem, quaque est via proxima let0‚
summa ferus geminos direxit ad inguina dentes. 400
concidit Ancaeus, glomerataque sanguine multo
viscera lapsa fluunt, madefactaque terra cruore est.
Ibat in adversum proles Ixionis hostem
Pirithous, valida quatiens venabula dextra.
cui procul Aegides ‘O me mihi carior’ inquit 405'
‘ pars animae consiste meae 1 licet eminus esse
sortibus: Ancaeo nocuit temeraria virtus!
dixit, et aerata torsit grave cuspide cornum:
cui bene librato votique potente futuro
obstitit aesculea frondosus ah arbore ramus. 410
misit et Aesonides jaculum, quod casus abillo
vertit in immeriti fatum latrantis et inter
ilia conjectum tellure per ilia fixum est.
At manus Oenidae variat3 missisque duabus
hasta prior terra, medio stetit altera tergo. 415

 

