82 Tae Calydombn Hunt. [Maron.

non foret, in tergo visa est haesura petito -
longius it: auctor teli Pagasaeus Iason.
‘Phoebe‚' ait Ampycides ‘si te coluique coloque, 350
da mihi quod petitur certo contingere telo l'
qua potuit, precibus deus annuit. Ictus ab illo est,
sed sinc vulnere, aper: ferrum Diana volanti
abstulerat jaculo; lignum sine acumine venit.

Ira seri mota est, nec fulmine lenius arsit: 355
emicat ex oculis, spirat quoque pectore flamma.
utque volat moles adducto concita nerv0‚
curn petit aut muros, aut plenas milite turres,
in juvenes certo sic impete vulnificus sus
fertur, et Eupalamon Pelagonaque‚ dextra tuentes 360
cornua, prosternit. Socii rapuere jacentes 3
at non letiferos effugit Enaesimus ictus .
Hippocoonte satus: trepidantem et terga parantem
vertere succiso liquerunt poplite nervi.
forsitan et Pylius citra Trojana perisset , 365
tempora: sed sumpto posita conamine ab hasta
arboris insiluit, quae stabat proxima, ramis,

, despexitque, loco tutus, quem-fugerat hostem.

Dentibus ille ferox in querno stipite tritis
imminet exitio, fidensque recentibus armis 370
Ornytidae magni rostro femur hausit adunco.
at gemini, nondum caelestia sidera, fratres,
ambo conspicui, nive candidioribus ambo
vectabantur equis, ambo vibrata per auras
hastarum tremulo quatiebant spicula motu.. 375
vulnera fecissent, nisi saetiger inter opacas
nec jaculis isset nec equo loca pervia, silvas.
Persequitur Telamon, studioque incautus eundi
pronus ab arborea cecidit radice retentus.
dum levat hunc Peleus, celerem Tegeaea sagittam 380
imposuit nervo, sinuatoque expulit arcu. '

 

