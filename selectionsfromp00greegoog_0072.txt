V. 532] She discovers Proserpine’s Abode. 55

advehar Ortygiam, veniet narratibus hora

tempestiva meis, cum tu curaque levata 50⁰
et vultus melioris eris. Mihi pervia tellus

praebet iter, subterque imas ablata cavernas,

hic caput attollo, desuetaque sidera cerno.

ergo dumsstygio sub terris gurgite labor,

visa tua est oculis illic Proserpina nostris: 505
illa quidem tristis, neque adhuc interrita vultu,

sed regina tamen, sed opaci maxima mundi,

sed tamen inferni pollens matrona tyranni?

Mater ad auditas stupuit ceu saxea voceS,
attonitaeque diu similis suit. thue dolore 510
pulsa gravi gravis est amentia, curribus auras
exit in aetherias: ibi toto nubila vultu
ante Jovem passis stetit invidiosa capillis:

‘Proque meo veni supplex tibi, Juppiter,’ inquit,
‘sanguine, proque tuo. si nulla est gratia matriS, 315
nata patrem moveat; neu sit tibi cura, precamur,
vilior illius, quod nostro est edita partu.

en quaesita diu tandem mihi nata reperta est:

si reperire vocas amittere certius, aut si

scire, ubi sit, reperire vocas. Quod rapta, feremus,
dummodo reddat eamr neque enim praedone marito
filia digna tua est-si jam mea filia non est.'

Juppiter excepit, ‘Commune est pignus onusque
nata mihi tecum3 sed si modo nomina rebus
addere vera placet, non hoc injuria sactum, 525
verum amor est. Neque erit nobis gener ille pudori,
tu modo, diva, velis. Ut desint cetera, quantum est
esse Jovis 'fratreml Quid quod nec cetera desunt,
nec cedit nisi sorte mihi. Sed tanta cupido
si tibi discidii est, repetet Proserpina caelum, 530
lege tamen certa, si nullos contigit illic
ore cibos: nam sic Parcarum foedere cautum est.’

 

