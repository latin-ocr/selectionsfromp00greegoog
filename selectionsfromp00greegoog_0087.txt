70 Tae Enchantments of Medea. [Maean.

obstitit incepto pudor3 at complexa fuisses, 145
sed te, ne faceres tenuit reverentia famae.
quod licet, adfectu tacito laetaris, agisque
carminibus grates et dis auctoribus horum.
Pervigilem superest herbis sopire draconem,
qui crista linguisque tribus praesignis et uncis 150
dentibus horrendus custos erat arietis aurei.
hunc postquam sparsit Lethaei gramine suci,
verbaque ter dixit placidos facientia somnos,
quae mare turbatum, quae concita flumina sistunt:
somnus in ignotos oculos sibi venit, et auro 155
heros Aesonius potitur; spolioque superbus,
muneris auctorem secum, spolia altera, portans,
victor Iolciacos tetigit cum conjuge portus.
Haemoniae matres pro gnatis dona receptis
grandaevique ferunt patres, congestaque flamma 160
tura liquefaciunt, inductaque cornibus aurum
victima vota cadit. Sed abest gratantibus Aeson,
jam propior let0‚ fessusque senilibus annis.
cum sic Aesonides: ‘O cui debere salutem
confiteor, conjunx, quamquam mihi cuncta dedisti, 165
excessitque fidem meritorum summa tuorum:
si tamen hoc possunt (quid enim nori carmina possint Ρ)
deme meis annm, et demptos adde parenti :’
nec tenuit lacrimas. Mota est pietate rogantis,
dissimilemque animum subiit Aeeta relictus. 170
Nec tamen affectus tales confessa, ‘Quod’ inquit .
‘excidit ore piu, conjunx, scelus? ergo ego cuiquam
posse tuae videor spatium transcribere vitae?
nec sinat hoc Hecate, nec tu petis aequa. Sed ist0,
quod petis, experiar majus dare munuS, liison. 173
arte mea soceri longum temptabimus aevum,
non annis revocare tuis: modo diva triformis
· adjuvet, et praesens intentibus adnuat ausis '

 

